# You-want-an-ideal-city-solve-the-problems-of-your-city
Έργο για τον 5ο Πανελλήνιο Διαγωνισμό Ανοιχτών Τεχνολογιών
Συνεργατικό έργο για τον 5ο Πανελλήνιο Διαγωνισμό Ανοιχτών Τεχνολογιών στην Εκπαίδευση, ανάμεσα σε 5 Νηπιαγωγεία (ΝΓ Νέας Πεντέλης, 2ο ΝΓ Λυκόβρυσης, 2ο ΝΓ Περάματος, 22ο ΝΓ Κερατσινίου, 68ο ΝΓ Ηρακλείου Κρήτης). 
Όνομα ομάδα: Global thinkers - Local Solvers

Τίτλος: You want an ideal city, solve the problems of your city

Περιγραφή: Με αφορμή τα βιβλία “Το κίτρινο πουλάκι” και “ Η Ρόζα το Τερατάκι”  της συγγραφέας Olga De Dios , τα παιδιά ενθαρρύνονται να προβληματιστούν για τη δημιουργία μιας πόλης, προσβάσιμης, βιώσιμης, οικολογικής, ασφαλής, της πόλης των ονείρων τους, μια πόλη για όλους/ες που να βασίζεται στον συμπεριληπτικό και συμμετοχικό σχεδιασμό , σύμφωνα με τον 11ο στόχο βιώσιμης ανάπτυξης ο οποίος αναφέρει την ανάγκη να γίνουν οι πόλεις μας πιο βιώσιμες προκειμένου να διατηρήσουμε το οικοσύστημα και να βελτιώσουμε την ανθρώπινη ευημερία.

Πιθανές ερωτήσεις: Πως θα μπορούσε να είναι μία πόλη προσβάσιμη; Τι σημαίνει αυτό;
Μία οικολογική πόλη; Τι στοιχεία θα έπρεπε να έχει; “Η πόλη των ονείρων μου; ”Πως την φαντάζεστε; Τι θα θελατε να έχει;
Aν είχατε την δυνατότητα να τη σχεδιάσετε εξ αρχής πώς θα έμοιαζε;
Mε την τεχνική της ιδεοθύελλας καταγράφουμε τις απαντήσεις τους.
Τα συνεργαζόμενα σχολεία συναντιούνται διαδικτυακά και μέσα από ένα Μαθητικό Συμβούλιο Σχολείων κοινοποιούν τις ιδέες τους. Εντοπίζουν διαφορές και ομοιότητες στις προτάσεις τους, γίνεται κατηγοριοποίηση των στοιχείων που έχουν προτείνει. Στο τέλος δημιουργούν ένα κοινό πλάνο της πόλης των ονείρων τους.
Στην συνέχεια τους ζητάμε να περιηγηθούν στην δική τους πόλη, με τη βοήθεια των γονέων, και μέσω της προσεκτικής παρατήρησης να εντοπίσουν, αν τα στοιχεία που πρότειναν για την πόλη των ονείρων τους τα εντοπίζουν στην δική τους. Παρατηρούν σημεία στην πόλη τους που δεν τους αρέσουν και θα ήθελαν να τα αλλάξουν. Οι καταγραφές τους αποτυπώνονται φωτογραφικά μέσω κινητών συσκευών.    


Τα παιδιά των συνεργαζόμενων σχολείων δημιουργούν το δικό τους κανάλι στο youtube. Συνεργάζονται σε διασχολικές ομάδες ηχογραφούν τα μηνύματα τους αξιοποιώντας το πρόγραμμα ψηφιακής επεξεργασίας και ηχογράφηση audacity (ανοιχτό λογισμικό) και δημιουργούν συνεργατικά βίντεο τα οποία περιέχουν κάθε φορά ένα πρόβλημα που έχουν εντοπίσει στην πόλη τους που δεν είναι συμβατό με την πόλη των ονείρων τους. Κάθε βίντεο-μήνυμα αναζητά και πιθανές λύσεις. Οι προτεινόμενες λύσεις δίνονται και πάλι από τα συνεργαζόμενα σχολεία. Παράλληλα θα αξιοποιηθεί η πλατφόρμα του European School Radio όπου σε μία κοινή ραδιοφωνική εκπομπή τα παιδιά μοιράζονται τις σκέψεις και τους προβληματισμούς τους.

Τα συνεργαζόμενα σχολεία συνσχεδιάζουν σε μία μακέτα την πόλη των ονείρων τους. Δημιουργούν τους κατάλληλους αυτοματισμούς ανταποκρινόμενα στις προτεινόμενες λύσεις ώστε να κατασκευαστεί μία πόλη που σέβεται τους ανθρώπους και τις ανάγκες τους. O βιοκλιματικός σχεδιασμός, η τεχνολογία αλλά και αλλαγή καταναλωτικών συνηθειών είναι το τρίπτυχο της βιώσιμης, από περιβαλλοντική άποψη, πόλης .Ο ρόλος της φύσης, ο ρόλος της τεχνολογίας, η διατήρηση των τοπικών της χαρακτηριστικών, η μείωση του οικολογικού αποτυπώματος οδηγούν στον σχεδιασμό της ονειρικής τους πόλη. Τα παιδιά προσκαλούν τη Ρόζα το τερατάκι-bluebot να επισκεφθεί την πόλη τους (προγραμματίζουν το επιδαπέδιο ρομπότ bluebot, αξιοποιώντας την γλώσσα οπτικού προγραμματισμού Scratch), να τη γνωρίσει και γιατί όχι να μείνει για πάντα εκεί. 
Και αν θέλετε ελάτε να σκεφτούμε τρόπους για την εφαρμογή των αρχών της ονειρικής πόλης στη γειτονιά μας, στη γειτονιά σας, στις γειτονιές όλου του κόσμου!


Πράσινη Οικονομία που είναι Ανοιχτή και Ίση για όλους.

Η ιδέα της Πράσινης Οικονομίας αποτελεί ένα νέο οικονομικό πρότυπο, βάσει του οποίου η οικονομική ανάπτυξη δεν βασίζεται απαραίτητα σε αυξανόμενους περιβαλλοντικούς κινδύνους, την εξάντληση των φυσικών πόρων και τις κοινωνικές ανισότητες. Τα Ηνωμένα Έθνη έχουν ορίσει την «Πράσινη Οικονομία» ως μια οικονομία η οποία οδηγεί σε βελτίωση της ανθρώπινης ευημερίας και της κοινωνικής δικαιοσύνης, ενώ μειώνει σημαντικά τους περιβαλλοντικούς κινδύνους και οικολογικές ελλείψεις. 

Η Πράσινη Οικονομία στοχεύει στη βελτίωση της ανθρώπινης ευμάρειας, στην προστασία του περιβάλλοντος και της κοινωνικής δικαιοσύνης και ουσιαστικά μπορεί να θεωρηθεί ως μια πράσινη, ανταγωνιστική οικονομία, με αποδοτική χρήση πόρων και χαμηλές εκπομπές άνθρακα η οποία θα θωρακίσει την ανάπτυξη και τις θέσεις εργασίας, θα δημιουργήσει σημαντικές οικονομικές ευκαιρίες, θα βελτιώσει την παραγωγικότητα, θα μειώσει το κόστος και θα τονώσει την ανταγωνιστικότητα.Η Πράσινη Οικονομία περιλαμβάνει την προώθηση της οικονομικής ανάπτυξης διασφαλίζοντας παράλληλα την προστασία του περιβάλλοντος και της κοινωνίας.

Στόχοι ως προς γνώσεις , δεξιότητες στάσεις και σύνδεση με νέο αναλυτικό πρόγραμμα για το Νηπιαγωγείο
Ο περιβαλλοντικός εγγραμματισμός είναι σχεδόν καθημερινότητα στο νηπιαγωγείο, τα νήπια μαθαίνουν για τον κόσμο γύρω τους βιωματικά και ολιστικά, αναπτύσσουν δεξιότητες, όπως ευαισθητοποίηση και αλληλοκατανόηση σε οποιοδήποτε συσχετισμό τους με το περιβάλλον και τους συνανθρώπους τους. Η συμμετοχή των παιδιών στην παρούσα δράση θα θέσει τα θεμέλια για την ανάπτυξη ικανοτήτων που θεωρούνται βασικές για την επιτυχημένη και δυναμική συμμετοχή του παιδιού στη σύγχρονη κοινωνική ζωή ως ενεργού πολίτη, προάγοντας την επεξεργασία ζητημάτων που το απασχολούν σε σχέση με την προσωπική ανάπτυξη και τη δράση τους, ατομική και συλλογική, ώστε να είναι σε θέση να θέτουν στόχους που αποσκοπούν στην αειφόρο ανάπτυξη, την προσωπική, κοινωνική και περιβαλλοντική συνειδητοποίηση και την ευημερία. Ο ρόλος του περιβαλλοντικού εγγραμματισμού αποτελεί τη βάση για την ενίσχυση της μαθησιακής διαδικασίας καθώς μέσα από αυτή τα παιδιά συνεργάζονται, διερευνούν, ασκούν κριτική και εκφράζουν απόψεις σε περιβαλλοντικά προβλήματα προς επίλυση, αξιοποιώντας προσωπικά βιώματα και εμπειρίες. Με δεδομένο ότι η διαμόρφωση του ενεργού πολίτη δε συνιστά μία απλή ατομική διαδικασία, αλλά συντελείται μέσω της κοινωνικής αλληλεπίδρασης, ο κοινωνικός γραμματισμός παρέχει τα εργαλεία για την επεξεργασία της κοινωνικής πραγματικότητας και την καλλιέργεια γνώσεων, δεξιοτήτων και στάσεων που προάγουν την επικοινωνία, τη συνεργασία, την ενεργό συμμετοχή και την αμοιβαία κατανόηση, ώστε να καταστούν τα παιδιά πολιτισμικά εγγράμματοι και συνειδητοποιημένοι πολίτες, στο πλαίσιο πάντα της αναπτυξιακής τους ωριμότητας.
Ως προς τις γνώσεις να κατανοήσουν ότι:  οι ατομικές τους επιλογές έχουν αντίκτυπο στο περιβάλλον, κοινωνικό και φυσικό μέσω της δημιουργικής αναπαράστασης του άμεσου και έμμεσου περιβάλλοντος, είναι σημαντικό να συμμετέχουν στην κοινωνική οργάνωση και στις διαδικασίες λήψης αποφάσεων
Ως προς τις δεξιότητες: να καλλιεργηθεί η ανάγκη για διερεύνηση και καταγραφή των παραγόντων που διαμορφώνουν την ατομική και κοινωνική εμπειρία μέσα από τη συγκριτική διερεύνηση των κοινωνικών καταστάσεων και των περιβαλλοντικών φαινομένων που συνδέονται με την ανθρώπινη δραστηριότητα, προσαρμόζοντας τις ατομικές τους ανάγκες στις ανάγκες των ευρύτερων οικοσυστημάτων, τόσο σε τοπικό όσο και σε παγκόσμιο επίπεδο, για πιο βιώσιμους ανθρώπινους οικισμούς, αισθανόμενοι υπεύθυνοι για τις περιβαλλοντικές και κοινωνικές επιπτώσεις του τρόπου ζωής τους. Να χρησιμοποιηθεί το κατάλληλο εξειδικευμένου λεξιλογίου, για τη συλλογή, ανάλυση, ερμηνεία και παρουσίαση δεδομένων με πολλαπλές μορφές, για τη διατύπωση και τον έλεγχο των υποθέσεων, για τη δημιουργία συνδέσεων ποσοτικής, ποιοτικής και αιτιώδους σχέσης, για την επιλογή της βέλτιστης λύσης (απόφασης) και τη διατύπωση συμπερασμάτων που αφορούν το άτομο και την ομάδα, για υπεύθυνη συμπεριφορά.
Ως προς τις στάσεις: να δοθεί έμφαση στην κατανόηση του εαυτού τους και τη σημασία θετικής αλληλεπίδρασης με τους άλλους ανθρώπους ώστε να συνδημιουργήσουν  μια ασφαλή, ανθεκτική, βιώσιμη και χωρίς αποκλεισμούς κοινότητα που θα αντιμετωπίζει τη διαφορετικότητα ως πλεονέκτημα για  προσωπική και κοινωνική ανάπτυξη, για ανάπτυξη πανανθρώπινων αξιών, όπως υπευθυνότητα, σεβασμός, αλληλεγγύη εφαρμόζοντας δημοκρατικές διαδικασίες στις αποφάσεις για το σχεδιασμό των έργων βιωσιμότητας σύμφωνα με τις ανάγκες της κοινότητας . 
Σύνδεση με το Πρόγραμμα Σπουδών
Α’ Θεματικό πεδίο: Παιδί και Επικοινωνία (Γλώσσα, ΤΠΕ)
Β’ Θεματικό πεδίο: Παιδί, Εαυτός και Κοινωνία (Προσωπική και Κοινωνικοσυναισθηματική ανάπτυξη, Κοινωνικές επιστήμες)
Γ’ Θεματικό πεδίο: Παιδί και Θετικές Επιστήμες (Μαθηματικά, Φυσικές επιστήμες)
Δ’ Θεματικό πεδίο: Παιδί, Σώμα, Δημιουργία και Έκφραση (Τέχνες)
Τα παιδιά θα ενεπλακούν ενεργά σε δράσεις, οι οποίες θα βασιστούν στη διερεύνηση και στο παιχνίδι, προάγοντας τη συνεργασία και λαμβάνοντας υπόψη το κοινωνικοπολιτισμικό υπόβαθρο και τις διαφοροποιημένες ανάγκες τους.
Δεξιότητες Μάθησης 
Δημιουργικότητα, επικοινωνία, κριτική σκέψη, συνεργασία
Δεξιότητες Ζωής
 Αυτομέριμνα, ενσυναίσθηση, ευαισθησία
Κοινωνικές Δεξιότητες 
Πολιτειότητα, πρωτοβουλία, υπευθυνότητα 
Δεξιότητες Τεχνολογίας και Επιστήμης
Συνδυαστικές δεξιότητες ψηφιακής τεχνολογίας - επικοινωνίας και συνεργασίας, ψηφιακός γραμματισμός
Δεξιότητες του νου
Επίλυση προβλημάτων, στρατηγική σκέψη, ρουτίνες σκέψης



Συνεργαζόμενα σχολεία:

Νηπιαγωγείο Νέας Πεντέλης
2ο Νηπιαγωγείο Λυκόβρυσης
2ο ΝΓ Περάματος
22ο Νηπιαγωγείο Κερατσινίου
68ο Νηπιαγωγείο Ηρακλείου Κρήτης

Εξοπλισμός: Επιθυμούμε το   Thymio Challenge Pack (ανοιχτού κώδικα λογισμικό), αλλά ακολούθως της αναζήτησης που κάναμε δεν καταφέραμε να το βρούμε διαθέσιμο στην Ελλάδα ενώ παράλληλα σε επικοινωνία που είχαμε με τον επίσημο αντιπρόσωπο το κόστος κάθε ρομπότ με τη νέα χρονιά θα υπερβαίνει τα 300 ευρώ και δεν είναι γνωστό το πότε θα είναι διαθέσιμο για να αποσταλεί.
Επομένως, αντιπροτείνουμε τη συλλογή Συλλογή STEM Junior Robotics Educational, το οποίο αν και δεν είναι ανοιχτού κώδικα ανταποκρίνεται στι μαθησιακές ανάγκες της ηλικιακής ομάδας στην οποία απευθυνόμαστε (4-6 ετών). Διαφορετικά θα προτείναμε έναν άλλο συνδυασμό εξοπλισμού που αφορά το επιδαπέδιο ρομπότ blue bot,Keyestudio Kidsbits Multi-purpose Coding Robot και το κιτ εφευρέσεων makey makey

Κόστος: 
A’ επιλογή
Thymio Challenge Pack 300 ευρώ

Β’ επιλογή 
Συλλογή STEM Junior Robotics Educational - 198,33

Γ’ Επιλογή
Κιτ εφευρέσεων makey makey 70 ευρώ
Επιδαπέδιο ρομπότ bluebot 124 ευρώ 
Keyestudio Kidsbits Multi-purpose Coding Robot 85 ευρώ
